#### ویزای ایران
اتباع تمام كشورهايي كه داراي گذرنامه معتبر (با اعتبار حداقل شش ماه) مي توانند پس از ارايه مدارك لازم و اخذ ویزا به ايران سفر نمايند. اتباع سابق ايران كه براساس قانون مدني ايران ترك تابعيت نموده‌اند مي‌توانند با ارایه سند ترك تابعيت از دولت جمهوري اسلامي ايران، پس از اخذ ویزا به ايران سفر نمايند.

#### رواديد جهانگردی
كليه متقاضيان رواديد جهانگردي، اعم از كساني كه قصد بازديد از مناطق ديدني و يا آثار باستاني را داشته و يا افرادي كه به منظور زيارت اماكن مقدسه در شهرهاي مذهبي عازم جمهوري اسلامي ايران هستند، لازم است تا ویزای جهانگردی دریافت نمایند.

#### رواديد تجاری
بازرگانان، كارشناسان و متخصصين فني كه براي مذاكرات و امور تجاري، سرمایه گذاری و … قصد سفر به جمهوري اسلامي ايران را دارند در صورت ارايه دعوت‌نامه از طرف شركتها و موسسات تجاري در ایران، مي‌توانند تقاضاي ویزای ورود تجاري نمايند.

روادید تجاری بسته به موضوع سفر، می تواند یکبار و یا به صورت متعدد صادر گردد.

#### رواديد عبور (ترانزيت)
رواديد عبور (ترانزيت) جهت افرادي صادر مي گردد كه قصد سفر به كشور ثالثي را از طريق عبور از خاك جمهوري اسلامي ايران دارند. اين اشخاص مي‌توانند ظرف مدت كوتاهي به‌صورت ترانزيت از ايران عبور نمايند.