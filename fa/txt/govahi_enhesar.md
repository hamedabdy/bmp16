## گواهی انحصار وراثت

هرگاه شخصی از دنیا می رود، باید تکلیف دارایی وی و همچنین میزان سهم الارث ورثه و چگونگی اجرای وصیت نامه او مشخص گردد. این عمل توسط صدور گواهی انحصار وراثت انجام می گیرد.

فوت شخص اثرهای حقوقی زیادی دارد؛ از جمله اینکه در اثر فوت انسان اموال او به صورت قانونی به وراث او منتقل می‌شود، اما به دلیل اینکه وراث بتوانند سهم الارث خود را بگیرند و در آن تصرف کنند، ابتدا لازم است وراث و سهم الارث هر یک از آنان در دادگاه مشخص گردد. در این خصوص دادگاه پس از رسیدگی، گواهی انحصار وراثت صادر می‌نماید.

پس از فوت متوفی، موضوع توسط اداره ثبت احوال در رایانه ثبت گردیده و سپس شناسنامه آن فرد باطل و گواهی فوت صادر می‌شود.

اگر هر یک از وراث برای گرفتن گواهی انحصار وراثت نام یک یا چند ورثه را اعلام نکند در حکم کلاهبرداری میباشد و مجازات حبس برای ایشان تعیین خواهد شد.

### الف ) اشخاصی که می توانند تقاضای گواهی انحصار وراثت کنند :
1-وراث
2- اشخاص ذینفع غیر از وراث
	1- طلبکار از متوفی
	2- وصی : در مواردی که تعیین وارث برای تنفیذ و اجرای وصایای متوفی لازم است
	3- موصی له (وصیت‌شده) : از جهت جهت حقی که به موصی (وصیت کننده) به پیدا می کند و تنفیذ وصیت مزبور از سوی وراث لازم است .
	4- اشخاصی که مالی از ترکه به وسیله وراث متوفی به آن ها انتقال یافته است .

### ب) آثار گواهی انحصار وراثت :

تصرف در ترکه (اموال)

### ج) اعتراض به گواهی انحصاروراثت :

اگر به ضرر وارث یا اشخاص ذینفع باشد، این اشخاص می تواند به آن اعتراض کنند.

در صورتیکه وراث در مورد ماترک متوفی (مال و اموال) توافق ننمایند و بین آن مشکلاتی مانند دعوا و تفرقه و کدورت ایجاد شود پیشنهاد ما اینست که حتما وکیل بگیرند. گرفتن وکیل مزیت های زیر را خواهد داشت.

__وکیل [تقسیم ترکه](page.php?id=taqsim_tarakeh) :__ بعد از فوت مورث ، اموال او به وراثش منتقل می شود . برای این که وراث بتواند سهم خود را تملک کنند ، ابتدا لازم است ورثه مشخص شوند و میزان سهام هریک نیز مشخص شده و سپس اموال بین آن ها تقسیم شود . یا به اصطلاح عمل تقسیم ترکه انجام شود.

#### اگر گواهی انحصار وراثت توسط وکیل اخذ شود چه مزایایی دارد؟

مواردی وجود دارد که مشکلات فراوانی را برای افراد ایجاد میکند و یکی از آنها فوت یکی از بستگان نزدیک است که بعد از فوت باید تکلیف دارایی متوفی و میزان سهم هر یک از وراث مشخص شود.
1. مدت زمان گرفتن گواهی انحصار وراثت کمتر میباشد.
2. نیازی به حضور وراث در مراجع قضایی نخواهد بود.
3. وکیل میتواند اموال متوفی را که ناشناخته میباشد، معرفی کند.
4. وکیل میتواند میزان سهم هر یک از وراث را از ماترک متوفی مشخص کند.
5. وکیل میتواند بعد از مشخص شدن سهم افراد برای فروش سهم هر یک از وراث به شخص دیگر اقدام کند.

#### برای دریافت گواهی انحصار وراثت باید به چه مرجعی مراجعه کرد؟
مرجع صلاحیت دار برای صدور گواهی انحصار وراثت دادگاهی است که آخرین محل سکونت متوفی بوده است.

#### برای دریافت گواهی فوت چه کاری باید انجام داد؟
پس از فوت، تائیدیه پزشک را به همراه شناسنامه متوفی به اداره ثبت برد تا ضمن ابطال شناسنامه، گواهی فوت صادر نماید.

#### در صورتیکه متوفی فرزندی نداشته باشد گواهی انحصار وراثت را میتوانند برادرها و خواهرها بگیرند؟
بله هر یک از ورثه متوفی میتوانند برای دریافت گواهی انحصار وراثت به شورای حل اختلاف و یا دادگاه مراجعه کنند و حتما نیازی نیست که فرزندان متوفی باشند بلکه باید ذینفع باشند.

#### آیا عروس خانواده میتواند برای دریافت گواهی انحصار وراثت اقدام کند؟
بله عروس خانواده به عنوان ذینفع و توقیف سهم الارث شوهرش میتواند برای دریافت گواهی انحصار وراثت و توقیف اموال همسرش اقدام کند.

#### در صورتیکه گواهی انحصار وراثت اخذ نشود وراث میتوانند توافقی برای تقسیم ارث اقدام کنند؟
خیر برای تقسیم و یا فروش و یا انتقال اموال حتما باید گواهی انحصار وراثت از شورای حل اختلاف گرفته و مالیات بر ارث نیز پرداخت شود.

#### آیا مالیات بر ارث باید قبل از اخذ گواهی انحصار وراثت پرداخت گردد؟
خیر ابتدا باید گواهی انحصار وراثت اخذ شود سپس وراث فرصت دارند که برای پرداخت مالیات بر ارث اقدامات لازم را انجام دهند.

#### در صورتیکه نام یکی از وراث در گواهی انحصار وراثت قید نشود چه مجازاتی خواهد داشت؟
در هر زمان هر یک از ورثه که متوجه شوند نام او در گواهی انحصار وراثت قید نشده است میتوانند برای مطالبه سهم الارث خود اقدام نمایند و در این صورت ورثه دیگر نیز که عمدا نام وراث را به طور کامل قید نکرده باشد مرتکب جرم شده است.

در صورتیکه یکی از اموال متوفی در معرفی اموال و گواهی انحصار وراثت قید نشود چه تبعاتی خواهد داشت؟
اولا به صورت رسمی قابل خرید و فروش نخواهد بود ثانیا وراث به پراخت جریمه محکوم خواهند شد و مالیات آن نیز مطالبه خواهد شد.

#### مراحل مورد نیاز برای اخذ گواهی انحصار وراثت توسط وکیل
1. بعد از فوت شخص وراث ایشان قصد اخذ گواهی انحصار وراثت دارند.
2. خوب اکنون شما نیاز به وقت حضوری دارید تا مدارک خود را تحویل موسسه بهار مهاجران پارسی در امور انحصار وراثت دهید (برای دریافت وقت با دفتر موسسه تماس حاصل فرمائید).
3. پس از گرفتن وقت حضوری با وکیل مدارک خود را تکمیل و به همراه داشته باشید.
4. ابتدا جهت مشاوره با وکیل سپس در صورتیکه خودتان قادر به انجام مراحل انحصار وراثت نباشید وکیل این کار را برای شما انجام خواهد داد.

### مدارک مورد نیاز برای اخذ گواهی انحصار وراثت توسط وکیل
1. گواهی فوت
2. شناسنامه متوفی
3. شناسنامه و کارت ملی وراث

[با ما تماس بگیرید](#sect5)

<a href="#" onclick="window.history.back()">برگشت</a>