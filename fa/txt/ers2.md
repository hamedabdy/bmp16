**ارث**

**بعد از اینکه شخص فوت میکند ممکن است ماترکی (مال و اموالی) داشته باشد که وراث ایشان بعد از گرفتن گواهی انحصار وراثت میتوانند آن ماترک را بین خود تقسیم کنند. به این ماترک که به وراث میرسد ارث میگویند.**

**طبقات ارث**

1.  **طبقه اول: پدر، مادر، فرزندان، نوادگان و فرزندان آنها.**

2.  **طبقه دوم: پدربزرگ، مادربزرگ، برادر و خواهر و فرزندان آنها.**

3.  **طبقه سوم: عمه، عمو، خاله، دایی و فرزندان آنها.**

**لازم به ذکر است وجود هر طبقه مانع رسیدن ارث به طبقه دیگر می باشد.**

**تا زمانیکه **[گواهی انحصار وراثت ]**دریافت نشده باشد امکان تنظیم سند هر یک از اموال متوفی به وراث نمیباشد و وکیل میتواند گواهی انحصار وراثت را هم دریافت کند. درگواهی حصروراثت از مطلعین درخواست می شود هرکس وصیت نامه ای از متوفی (اعم از رسمی و یا سری و یا عادی) دارد در جریان رسیدگی به درخواست گواهی انحصار وراثت جهت ملاحظه شورای حل اختلاف و یا متقاضی درخواست و سایر افراد ذینفع ارائه دهد و شورا گواهی انحصار وراثت را با رعایت مفاد** [وصیت نامه]**، صادره میکند.**

**در بسیاری از موارد بین وراث اختلافاتی ایجاد میشود که حتما پیشنهاد میشود وراث وکیل بگیرند.در قسمت پائین **[مزایای گرفتن
وکیل]** را برای شما توضیح میدهیم.**

**در مواردی پیش میاید که هر یک از ورثه ادعا میکنند که مثلا پدرش که متوفی میباشد یکی از زمین های خود را با قولنامه به ایشان انتقال داده است و ممکن است این قولنامه جعلی باشد و امضای پدر توسط پسرش امضاء شده باشد.**

**گرفتن وکیل به شما کمک خواهد کرد تا در صورت درست کردن قولنامه توسط یکی از ورثه بتواند جعلی بودن آن را اثبات کند.**

** در مواردی نیز پیش میاید که یکی از ورثه وصیت نامه ای را تنظیم میکند که در آن متوفی (شخصی که فوت شده است) تا یک سوم به نفع ایشان وصیت کرده است. در این موارد وظیفه وکیل اینست که تاریخ تنظیم وصیت نامه را بررسی کرده و درستی آن را بررسی
کند.**

**در مواردی متوفی اموالی داشته و به دلیل اینکه وراث در خارج از کشور میباشند اطلاعی از اموال متوفی ندارند و نمیدانند که متوفی چه اموالی و در کجا دارد. **[وکیل]** میتواند برای شناسایی این اموال اقدام کند.**

**همچنین وکیل میتواند سهم دقیق هر یک از ورثه را مطابق قانون مدنی مشخص کند و یا با توافق هر یک از وراث، میزان سهم هر یک از ورثه را به صورت نقدی به جای سهم از زمین تبدیل کند.**

**اگر سهم الارث متوفی توسط وکیل اخذ شود چه مزایایی دارد؟**

-   **مدت زمان تقسیم ارث خیلی کمتر میباشد.**

-   **وکیل میتواند **[گواهی انحصار وراثت]** را هم بگیرد.**

-   **در صورتیکه بین وراث اختلاف باشد وکیل با علم به قوانین اختلافات را برطرف  میکند.**

-   **وکیل میتواند مالیات بر ارث را به اداره دارایی بپردازد.**

-   **نیازی به حضور هیچ یک از وراث در شورای حل اختلاف و یا اداره دارایی نمیباشد.**

-   **سهم هر یک از ورثه را وکیل میتواند به ورثه دیگر انتقال دهد و یا بفروشد.**

**سوالات مربوط به ارث**

1.  **آیا در نکاح(ازدواج) موقت زن از متوفی ارث خواهد برد؟**  
    **خیر در نکاح موقت زن از همسرش که فوت شده است هیچ ارثی نخواهد برد.**

2.  **آیا در نکاح موقت زن و مرد میتوانند شرط توارث کنند؟**  
    **خیر شرط توارث در نکاح موقت امکان پذیر نخواهد بود.**

3.  **اگر زنی فوت کرده در حالی که همسر و فرزندی ندارد همچنین پدر و مادر ایشان نیز فوت کرده اند. دارای یک برادر و پنج خواهر می باشند. سهم الارث ایشان چگونه است؟**  
    **برادر دو سهم و خواهر یک سهم می برد.**

4.  **میزان سهم الارث شوهر ویک دختر و دو پسر یک زن متوفی چگونه است؟**  
    **شوهر یک چهارم از ارث را می برد و باقی به نسبت دو و یک بین دو پسر و یک دختر تقسیم می شود یعنی ماترک پس از کسر سهم شوهر به پنج سهم تقسیم می شود، چهار سهم به دو برادر و یک سهم به دختر می رسد.**

5.  **میزان سهم ارث مادر و زن و دو پسر و یک دختر و برادر و خواهر چگونه محاسبه می شود؟**  
    **مادر ۶/۱ «یک ششم» و زن ۸/۱ «یک هشتم» و بقیه بین دو پسر و یک دختر تقسیم می شود.**

6.  **پدر من بعد از فوت پدرش زمینی به ارث برده بود. پدر من چند سال پیش فوت کرد. میخواستم بدانم سهم ارث مادرم و من و خواهرم به چه صورتی میباشد؟**  
    **سهم مادر از زمین یک هشتم از قیمت آن خواهد بود و هفت هشتم باقیمانده به نسبت دو به یک بین پسر و دختر تقسیم خواهد شد.**

7.  **پدر در قید حیات است و مبلغ فروش یک باب خانه را بین مادر دو خواهر و یک پسر میخواهد تقسیم نماید چگونه میشود وسهم الارث هرنفر چقدر میشود؟**  
    **تا زمانیکه در قید حیات میباشند میتوانند به هر نحوی که بخواهند تقسیم کنند ولی در صورتیکه قصد تقسیم آن بر مبنای قانون ارث را داشته باشند یک ششم را به مادر و بقیه را به چهار قسم تقسیم می کند، به پسر دو قسمت و به هر کدام از دختر
    ها یک قسمت می پردازد.**

8.  **آیا پدر میتواند یکی از ورثه را از ارث محروم کند؟**  
    **خیر پدر فقط میتواند تا یک سوم از اموال خود را به نفع یکی از وراث وصیت کند ولی نمیتواند هیچ یک از ورثه را از ارث محروم کند.**

9.  **در صورتیکه فردی فرزند خوانده داشته باشد و تحت تکفل او باشد بعد از فوت او فرزند خوانده ارث میبرد؟**   
    **خیر فرزند خوانده از کفیل و کسی که او را تحت سرپرستی خود دارد ارث نخواهد برد مگر اینکه وصیّت به ثلث کرده باشد یا اینکه قبل از فوت قدری از اموال خود را به او ببخشد.**

10. **در صورتیکه پسر فردی قبل از خودش فوت کرده باشد و دارای برادر و خواهر باشد آیا فرزندان پسر بعد از فوت پدر بزرگ ارث خواهند برد؟**  
    **خیر در صورتیکه متوفی قبل از فوت پدرش فوت کند فرزندان او در صورت وجود  فرزندان دیگر از پدربزرگ ارثی نخواهند برد.**

11. **ارث بردن زن از شوهر در صورتیکه شوهر در سال 1387 فوت کرده باشد چگونه است؟**  
    **در این صورت ملاک سال فوت متوفی میباشد و زن از سال 87  از اموال منقول و  قیمت اموال غیر منقول نیز ارث خواهد برد.**

**مراحل مورد نیاز برای مطالبه سهم الارث توسط وکیل**

1.  **بعد از فوت شخص وراث ایشان قصد تقسیم ماترک متوفی و سهم الارث را دارند.**

2.  **برای دریافت وقت از طریق راه های تلفن، جی میل، تلگرام و واتسآپ با موسسه  تماس حاصل فرمائید.**

3.  **پس از گرفتن وقت حضوری با وکیل مدارک خود را تکمیل و به همراه داشته باشید.**

4.  **ابتدا جهت مشاوره با وکیل سپس در صورتیکه خودتان قادر به مطالبه سهم الارث نباشید وکیل موسسه بهار مهاجران پارسی این کار را برای شما انجام خواهد داد.**

5.  **بعد از تنظیم دادخواست توسط وکیل سهم الارث شما تقسیم و قابل مطالبه خواهد بود.**

**مدارک مورد نیاز برای مطالبه سهم الارث توسط وکیل**

1.  **گواهی فوت**

2.  **شناسنامه متوفی**

3.  **شناسنامه و کارت ملی وراث**

4.  **در صورت امکان، ارائه **[گواهی انحصار وراثت]
