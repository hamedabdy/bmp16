## پیگیری ثبت وقایع اربعه (ولادت، ازدواج، طلاق و فوت)

### ثبت ولادت
طبق قانون مهلت اعلام واقعه ولادت و دریافت شناسنامه حداکثر 15 روز از تولد نوزاد می باشد. از آنجائیکه پس از صدور شناسنامه تغییر نام به سادگی امکان پذیر نیست مناسب است در هنگام نامگذاری تمامی جوانب امر بویژه رعایت فرهنگ ایرانی، و شخصیت آینده طفل خود را مد نظر قرار دهید.

### ثبت ازدواج و طلاق 
در نقاطی که قانون معین و اعلام می‌نماید هر ازدواج و طلاق و رجوع باید در یکی از دفاتری که مطابق نظامنامه‌های وزارت کشور تنظیم می‌شود، واقعه به ثبت برسد. به منظور حفظ كیان خانواده ثبت واقعه ازدواج دائم، طلاق و رجوع طبق مقررات الزامی است. عدم ثبت ازدواج دائم یا طلاق یا رجوع در دفاتر رسمی جرمی است كه به صورت ترك فعل محقق می‌شود. منظور از دفاتر رسمی دفاتر ازدواج و طلاقی است كه برابر مقررات قانونی تشكیل شده باشد. عدم ثبت ازدواج موقت مشمول این ماده نیست.
منظور از رجوع، رجوعی است که در ماده 1148 قانون مدنی پیش‌بینی شده (در طلاق رجعی برای شوهر در مدت عده، حق رجوع است).

### ثبت فوت
وفات هر کس اعم از ایرانی یا خارجی و همچنین ولادت طفلی که مرده به دنیا آمده یا بلافاصله پس از ولادت بمیرد باید به مأمور یا نماینده‌ثبت احوال اعلام شود. وفات باید در سند ثبت وفات و همچنین در دفتر ثبت کل وقایع در صفحات مربوط به درگذشته و پدر و مادر او و شناسنامه‌ی متوفی ثبت و امضا و مهر گردد.

[ادامه مطلب...](./page.php?id=fot)

هموطنان گرامی مقیم خارج از کشور در صورت ارایه درخواست پیگیری هر یک از موارد بالا  ابتدا در سایت موسسه ثبت نام نموده و سپس تقاضای خود را با انتخاب یکی از گزینه های زیر به موسسه بهار مهاجران پارسی ارسال نمایند. بدیهی است همکاران در اولین فرصت تقاضای شما را بررسی و نسبت به ارسال فهرست مدارک و فرم های لازم اقدام خواهند نمود:

[با ما تماس بگیرید](#sect5)

[بازگشت](.)