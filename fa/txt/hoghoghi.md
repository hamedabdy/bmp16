**1-پیگیری و انجام امور حقوقی در مراجع قضایی و انتظامی و ...**

در صورت نیاز به پیگیری امور حقوقی هموطنان مقیم خارج از کشور و بدون حضور آنان در داخل کشور، **موسسه بهار مهاجران پارسی** با توجه به حضور همکاران بازنشسته امور حقوقی و کنسولی و وکلای پایه یک دادگستری آمادگی پیگیری و رسیدگی پرونده در محاکم
قضایی و انتظامی هموطنان گرامی خارج از کشور در کوتاه ترین زمان و کمترین هزینه از
ابتدا تا اخذ نتیجه نهایی را دارد.

**2-اخذ گواهی انحصار وراثت و تقسیم ارث (تنظیم ترکه نامه):**

هنگامی که شخصی از دنیا می رود، باید تکلیف دارایی وی و همچنین میزان سهم الارث ورثه و چگونگی اجرای وصیت نامه او مشخص گردد. این عمل پس از صدور گواهی انحصار وراثت انجام می گیرد.

فوت شخص اثرهای حقوقی زیادی دارد؛ از جمله اینکه در اثر فوت انسان اموال او به صورت قانونی به وراث او منتقل می‌شود، اما به دلیل اینکه وراث بتوانند سهم الارث خود را بدست آورده و در آن تصرف کنند، در این خصوص ابتدا لازم است پس از رسیدگی، گواهی
انحصار وراثت صادر شود و وراث و سهم الارث هر یک از آنان مشخص گردد و تقسیم نامه اموال ورثه تنظیم گردد.

در حال حاضر یکی از چالش ها و دغدغه های هموطنان مقیم خارج از کشور رسیدگی و پیگیری اموال وابستگان فوت شده آنان در زادگاه خود (کشور ایران) می باشد که بعضاْ مورد سوء استفاده دیگران و یا توسط شخصیت های حقیقی یا حقوقی مورد تصرف غیر قانونی واقع
گردیده و یا اینکه بلااستفاده و در حال مستهلک شدن می باشد.

**موسسه بهار مهاجران پارسی** با توجه به کادر مجرب خود آمادگی رسیدگی و پیگیری کلیه موارد قضایی و امور حقوقی اعم از **ثبت فوت، اخذ گواهی انحصار وراثت و تنظیم تقسیم نامه اموال متوفی** در ایران را دارد. و همچنین تعیین سهم الارث هر یک از
ورثه متوفی که در حال حاضر مقیم خارج از کشور و یا داخل کشور می باشند از ابتدا تا انتها با کمترین هزینه و کوتاه ترین زمان، پیگیری و حل و فصل نماید.