## تقسیم نامه ترکه(اموال)

__[وکیل](page.php?id=vakil) تقسیم ترکه :__ بعد از فوت مورث، اموال او به وراثش منتقل می شود. برای این که وراث بتواند سهم خود را تملک کنند، ابتدا لازم است با اخذ __[گواهی انحصاروراثت](page.php?id=enhesar_verasat)__، ورثه مشخص شوند و میزان سهام هریک نیز مشخص شده و سپس اموال بین آنها تقسیم شود . یا به اصطلاح عمل تقسیم ترکه انجام شود.

## ترکه
شخصی فوت می کند پس از فوت به نسبت موقعیت اجتماعی و کسب و کارش از خود دارایی و اموالی باقی می‌گذارد که آن را در اصطلاح حقوقی **« ترکه »** گویند.

منظور از ترکه، دارایی مثبت می باشد. دارایی عبارت است از اموال عینی، منفعت، طلب وکلیه حقوق مالی. اما از این دارایی، فقط دارایی مثبت به ورثه می رسد و دیون متوفی به **[ارث](page.php?id=ers2)** نمی رسد، مگر این که مال از متوفی به جا مانده باشد و بتوان آن دیون را از آن اموال پرداخت کرد. و در واقع باید قبل از تقسیم ترکه نسبت به پرداخت دیون اقدام کرد. البته در صورتی که ورثه حاضر به پرداخت دیون طلبکاران باشند، طلبکاران نمی توانند عین ترکه را مطالبه کنند.

#### دیه به ارث می رسد. ضرر و زیان هم قابل مطالبه است :
زن و شوهر جزء اولیای دم محسوب نمیشوند اما از دیه ارث می برند. به عبارت دیگر دخالتی در قصاص ندارند ولی اگر کار به دیه برسد جزء ورثه محسوب میشوند. ارث زن از دیه شوهر در صورت بودن فرزند برای زن حتی از همسر دیگر، یک هشتم ماترک و در صورتی که فرزند نباشد، یک چهارم سهم الارث زن (زوجه) است. ارث شوهر از دیه زن در صورت بودن فرزند برای زن حتی از همسر دیگر یک چهارم ماترک و در صورتی که فرزند نباشد یک دوم سهم الارث شوهر (زوج) است. تقسیم دیه بین اولیای دم (وراث) همان ترتیب تقسیم ارث است و تفاوتی ندارد. بر طبق قواعد کلی چون دیه را جزء ارث و در حکم آن محاسبه میکنند.

طلبکاران متوفی از جمله زوجه برای مهریه میتوانند قبل از تقسیم ارث مطالبه طلب و تقاضای توقیف دیه را کنند. اینکه شخص فوت شده زن باشد یا مرد در نحوه تقسیم ارث و فرمول تقسیم ارث تفاوتی نمیکند به عبارت دیگر نحوه تقسیم ارث دیه مادر بین فرزندان مساوی نیست و مثل شیوه تقسیم دیه پدر بین فرزندان است. دیه شامل مالیات بر ارث نمی شود.

#### مرجع صالح برای تقسیم ترکه :
در حال حاضر، در صورتی که هنوز ترکه تقسیم نشده باشد، دادگاه آخرین اقامتگاه متوفی صالح است.

#### وضعیت متوفی که وارث او معلوم نیست و متوفی بلاوارث :
برای این حالت، مدیر ترکه جهت اداره ترکه تعیین می شود.

### مراحل تقسیم ماترک
انحصار وراثت، مهروموم ما‌ترک، تحریر ماترک، قبول یا رد ترکه، تصفیه‌ی ماترک، تقسیم ماترک،
__تصفیه ترکه :__ منظور از تصفیه ترکه ، تعیین دیون و حقوق متوفی و ادای دیون او و نیز اخراج مورد وصیت از ترکه است.

تصفیه ترکه به تقاضای هریک از ورثه و وصی متوفی انجام می شود . تصفیه ترکه در دادگاه و توسط مدیر تصفیه منصوب از طرف دادگاه و با نظارت دادگاه و یا وصی انجام می شود.

پس از ادای دیون، نسبت به تحریر ترکه اقدام می شود. وصول مطالبات و جمع آوری و حفظ اموال و عواید آن و فروش اموال ضایع شدنی و به طور کلی اداره اموال مزبور به عهده مدیر تصفیه است.

پس از تحریر، مدیر تصفیه، ورثه، طلبکاران و سایر اشخاص ذینفع را دعوت می کند و دیون وابسته به ترکه را اداء می کنند . اصولا فروش اموال متوفی به وسیله مدیر تصفیه باید از طریق مزایده انجام شود.

#### دیونی که لازم است قبل از تقسیم ترکه اداء شود:

1-هزینه کفن و دفن و تجهیز و سایر هزینه های ضروری
2- دیون وابسته به اعیان ترکه: مانند دین دارای وثیقه، که بعد از کفن و دفن، مقدم بر سایر هستند.
3- سایر دیون :
	1- حقوق خدمه و کارگران
    2- مطالبات اشخاص که مال آن ها به عنوان ولایت یا قیمومیت تحت اداره متوفی بوده.
    3- طلب پزشک و دارو فروش
    4- نفقه زن و مهریه

#### افرادی که حق درخواست تقسیم ترکه را دارند :
1. هر یک از ورثه قانونی متوفی
2. چنانچه هر یک از ورثه به سن رشد نرسیده باشد پدر یا جد پدری صغیر، می تواند از دادگاه تقاضای تقسیم بنماید.
3. اگر متوفی برای بعد از زمان فوت خود، وصی تعیین نموده باشد، وصی منتخب حق درخواست تقسیم دارد.
4. چنانچه برای وراث محجور که از تصرف در اموال و حقوق مالی خود ممنوع هستند مانند صغار، اشخاص غیر رشید و مجانین: قیم معین شده باشد، قیم محجور، حق درخواست تقسیم را دارد.
5. چنانچه جنین، متعلق به میت، ولی یا وصی نداشته باشد، برای اداره سهم الارثی  که به وی می رسد، امین معین می گردد، امین انتخابی علاوه بر اداره سهم الارثی که به جنین می رسد، حق درخواست تقسیم ترکه متوفی را نیز خواهد داشت.
6. کسی که سهم الارث بعضی از ورثه به او منتقل شده است.
7. موصی له(کسی که به‌موجب وصیت باید مالی به ‌او برسد)، فرد دیگری است که حق درخواست تقسیم ترکه متوفی را دارد.
8. وصی، شخصی است که از طرف موصی(وصیت کننده) برای اجرای وصایای او معین می شود، حق درخواست تقسیم ترکه متوفی را دارد.

> **قابل توجه هموطنان گرامی خارج از کشور در صورت تنظیم تقسیم نامه اموال عزیزانتان که به رحمت خدا رفته اند، موسسه بهار مهاجران پارسی آمادگی رسیدگی و  تنظیم ترکه نامه را دارد. لذا به انتخاب یکی از گزینه های موجود با ما تماس حاصل فرمایند.**

[با ما تماس بگیرید](#sect5)

<a href="#" onclick="window.history.back()">برگشت</a>