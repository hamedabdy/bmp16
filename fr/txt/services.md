در حال حاضر جمع کثیری از هموطنان عزیزمان بنا به دلایل مختلف به کشورهای دیگر عزیمت و در آن کشورها اقامت نموده اند. عشق و علاقه به سرزمین مادری باعث شده تا کماکان ارتباط حود را به عنوان تبعه ایرانی با وطن خود حفظ نموده و از حق و حقوق خود در تمام زمینه ها بهره مند باشند. اما مشکلات متعددی بر سر راه آنها وجود دارد که عمده ترین آنها را می توان به دو حالت زیر خلاصه نمود: 
1-عدم آگاهی از اطلاعات کافی در خصوص قوانین و مقررات که به طور معمول منجر به انتخاب روشها و راههای نادرست می گردد.
2-پراکندگی در نقاط مختلف دنیا و در نتیجه عدم دسترسی به نمایندگی های سیاسی و کنسولی متاسفانه موارد زیادی وجود دارد که ایرانیان مقیم خارج از کشور امور خود را با انتخابی نادرست به اشخاصی سپرده اند که نه تنها حافظ منافع آنان نبوده بلکه ضد منافع ایشان اقدام و حقوق ایشان را پایمال کرده اند. آشنایی با واقعیت های ذکر شده ما را بر آن داشت تا با اتخاذ روشها و راه حل هایی نوین، بهترین خدمات حقوقی و کنسولی را در کوتاه ترین زمان ممکن به ایرانیان مقیم خارج از کشور ارایه نماییم. حاصل اندیشه جمعی، ایجاد مکانی بود تا بتواند علاوه بر تجمع افرادی با تجربه، خردمند و دلسوز، فرصتی را برای هموطنان مقیم خارج از کشور فراهم تا با خیالی آسوده بتوانند مشاوره های خود را با مرجعی انجام دهند که پایگاهی قانونی و رسمی داشته و در صورت بروز هر مشکلی، حق و حقوق  خود را پیگیری و مطالبه نمایند. موسسه بهار مهاجران پارسی، با هدف ارایه خدمات و مشاوره در تمام زمینه های حقوقی و کنسولی، توسط تعدادی از اشخاص آگاه و البته با تجربه در امور حقوقی و کنسولی تاسیس گردیده و بنا دارد بر اساس خواسته های هموطنان عزیز مقیم خارج از کشور و همچنین همکاری متخصصین مقیم داخل کشور، اقدام به ارایه خدمات و مشاوره حقوقی و کنسولی نماید. این موسسه با شماره ثبت 20421 با مدیریت آقای حسین عبدی از مدیران بازنشسته و با تجربه حوزه کنسولی وزارت امور خارجه، آمادگی دارد تا کلیه نیازهای هموطنان عزیز را در امور کنسولی و حقوقی پیگیری نموده و مورد اقدام قرار دهد.

برخی از خدمات موسسه بهار مهاجران پارسی:

1. ارایه خدمات و مشاوره کنسولی به اشخاص حقيقی و حقوقی ایرانی و خارجی
2. ارایه خدمات و مشاوره در امور اشتغال اتباع خارجی به شرکتها و موسسات دارای کارکنان خارجی و تامين
3. اخذ نمایندگی از موسسات و شرکتهای ایرانی و خارجی در زمينه مهاجرت و اعزام و پذیرش نيروی کار ایرانی و نيروی انسانی خارجی مورد نياز خارجی
5. ارایه خدمات و مشاوره در زمينه ورود، خروج و اقامت اتباع خارجی (اخذ ویزا)
4. انجام پروژه های تحقيقاتی و آموزشی در خصوص اشتغال
6. ارایه خدمات و مشاوره در زمينه تابعیت اتباع ایرانی و خارجی
7. ارایه خدمات و مشاوره در زمينه وقایع اربعه (ولادت – ازدواج – طلاق - فوت) به اتباع ایرانی و خارجی
8. ارایه خدمات و مشاوره در خصوص شناسنامه و کارت ملی جمهوری اسلامی ایران در خارج از کشور
9. ارایه خدمات و مشاوره در خصوص استملاک اتباع خارجی
10. ارایه خدمات و مشاوره در خصوص ایرانيان زندانی در خارج از کشور
11. ارایه خدمات و مشاوره در زمينه تنظیم و تائيد وکالتنامه اتباع ایران در خارج از کشور.